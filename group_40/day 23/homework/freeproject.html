<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Top 10 books</title>
</head>
<body>
    <h1>მსოფლიო კლასიკის 5 ბესტსელერი, რომელიც აქტუალურობას არ კარგავს
    </h1>

        <img src="https://phoebe.on.ge/2021/05/05/kaveri-Copy_60924e3d12858.jpg" alt="3 books">

            <p>დროში მოგზაურობა, უცხო კულტურისა და საზოგადოების აღმოჩენა, განსხვავებული ხასიათისა და გამოცდილების მქონე პერსონაჟები — წიგნები მკითხველისთვის ახალი ცოდნის, ემოციებისა თუ შეხედულებების წყაროა. მიუხედავად იმისა, რომ თითოეული მათგანი ფურცლებში მოქცეული უნიკალური სამყაროა, არსებობს წიგნები, რომლებიც იმდენად მრავლისმომცველი და უნივერსალური თემებითა თუ პრობლემებითაა სავსე, რომ მათი ამოწურვა უამრავ მკითხველს შეუძლებლად მიაჩნია. სწორედ ასეთი წიგნები გააერთიანა სულაკაურის გამომცემლობამ მსოფლიო კლასიკის სერიაში.

            მსოფლიო კლასიკის სერია მსოფლიოს უმნიშვნელოვანესი ავტორების მიერ სხვადასხვა ეპოქაში შექმნილ ნაწარმოებებს აერთიანებს. თამამად შეიძლება ითქვას, რომ ჩამოთვლილ ნაწარმოებებში მკითხველი ყოველ ჯერზე რაღაც ახალსა და დასაფიქრებელს აღმოაჩენს.
        
            გთავაზობთ მსოფლიო კლასიკის 5 წიგნს, რომელიც აქტუალურობას არასდროს კარგავს:<p>
            <br>
        
    <h2>1. ძმები კარამაზოვები — ფიოდორ დოსტოევსკი</h2>

        <img src="https://joey.on.ge/2021/05/05/1_1_60924e3b96b6c.jpg" alt="Book">
            <p>ფიოდორ დოსტოევსკის შემოქმედებას განსაკუთრებული წარდგენა ნამდვილად არ სჭირდება. მართალია, მწერალი რომანში სამი ძმის ისტორიას გვიყვება, თუმცა ნაწარმოებში გაშლილი უნივერსალური თემები თუ პრობლემები კონკრეტული პერსონაჟების გამოცდილებას ნამდვილად ცდება. რწმენა, მორალი, თავისუფალი ნება — ეს იმ თემების მცირე ჩამონათვალია, რომელთა შესახებ კითხვებზე პასუხების ძიებაში სქელტანიანი წიგნი მალევე შემოგეკითხებათ.</p>
    

    <h2>2. ფაუსტი — იოჰან ვოლფგანგ გოეთე
    </h2>
        <img src="https://monica.on.ge/2021/05/05/shigtavsi.jpg" alt="">
        <p>მიუხედავად იმისა, რომ ფაუსტის პირველი ნაწილი ჯერ კიდევ 1808 წელს გამოქვეყნდა, იგი დღემდე მკითხველთა ერთ-ერთი საყვარელი ნაწარმოებია. აღსანიშნავია, რომ გოეთემ ნაწარმოებზე მუშაობას, ფაქტობრივად, მთელი ცხოვრება მიუძღვნა, ამიტომ გასაკვირი სულაც არაა, რომ დოქტორი ფაუსტის ლეგენდა მკითხველს ყოველ ჯერზე აღაფრთოვანებს. მას შემდეგ, რაც ფაუსტის პირველ ნაწილს სულმოუთქმელად ჩაიკითხავთ, წინ ნაწარმოების მეორე ნაწილის კითხვის ბედნიერება გელით.</p>
    <h2>
        3. ოსტატი და მარგარიტა — მიხაილ ბულგაკოვი
    </h2>
        <img src="https://joey.on.ge/2021/05/05/3_1.jpg" alt="">
        <p>ოსტატი და მარგარიტა მსოფლიო ლიტერატურის ერთ-ერთი ყველაზე გამორჩეული და იდუმალებით მოცული ნაწარმოებია, რომლის არსზეც მწერლები, მკითხველები თუ კრიტიკოსები ხშირად კამათობენ. აღსანიშნავია, რომ ბულგაკოვმა წიგნის თავდაპირველი ვერსია თავად დაწვა, თუმცა მას მოგვიანებით მაინც მიუბრუნდა. წიგნი ავტორის სიცოცხლეში არ დაბეჭდილა და ნაწარმოებმა მზის სინათლე ბულგაკოვის გარდაცვალებიდან 26 წლის შემდეგ, 1966 წელს იხილა.</p>

    <h2>
        4. არსთა მესნევი — ჯალალ ედ-დინ რუმი
    </h2>
        <img src="https://ross.on.ge/2021/05/05/4_1.jpg" alt="">
        <p>გამოჩენილი სპარსელი პოეტის მიერ სპეციფიკური სალექსო საზომის — მასნავის ფორმით შექმნილი პოემა მკითხველს დროში მოგზაურობასა და საოცარი სამყაროს აღმოჩენას ჰპირდება. თითქმის 8 საუკუნის წინ შექმნილ პოემას, მისი უდიდესი გავლენისა და მნიშვნელობის გამო, ზოგჯერ "სპარსულ ყურანსაც" კი უწოდებენ. მკითხველისდა საბედნიეროდ, ახლახანს არსთა მესნევის მეორე ნაწილიც გამოიცა, რომლის წაკითხვის შემდეგ, დარწმუნებული ვართ, აღფრთოვანებულნი პირველ ნაწილს ხელახლა მიუბრუნდებით.</p>
    
    <h2>
        5. ხმაური და მძვინვარება — უილიამ ფოლკნერი
    </h2>
        <img src="https://monica.on.ge/2021/05/05/5.jpg" alt="">
        <p>ხმაური და მძვინვარება იოკნაპატოფას ციკლის რომანია, რომელიც კომპსონების ოჯახის წევრების შესახებ მოგვითხრობს. ნაწარმოების სათაური შექსპირის მაკბეტის ცნობილი მონოლოგიდანაა აღებული. წიგნი განსაკუთრებული თხრობის სტილით გამოირჩევა, რომელიც მკითხველს ახალი სამყაროს აღმოსაჩენად ეპატიჟება.</p>
</body>
</html>